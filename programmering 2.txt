Programmering 2, 100 poäng
Kurskod: PRRPRR02

Kursen programmering 2 omfattar punkterna 2–8 under rubriken Ämnets syfte, med särskild
betoning på punkterna 5 och 6.

Centralt innehåll
Undervisningen i kursen ska behandla följande centrala innehåll:
• Kodning av program för att läsa, bedöma, lagra, producera, redovisa och utbyta information
samt för att kommunicera och utföra tjänster via internet.
• Traditioner och nya trender i utvecklingen av programmeringsspråk. 
• Analys, nedbrytning och modellering av programmeringstekniska problem med klassdiagram.
• Skapande av klasser och objekt i avancerad objektorienterad programmering samt klassers
konstruktorer och arv.
• Användning och förändring av objekt som ingår i egna och andras klasser och
standardbibliotek.
• Variablers och metoders synlighet och livslängd.
• Polymorfism och typsäkerhet.
• Generiska klasser och metoder.
• De vanligaste klasserna i ett grafiskt användargränssnitt.
• Gränssnitt mot internet.
• Gränssnitt mot profiler och filsystem.
• Gränssnitt mot databaser.

Kunskapskrav

Betyget E
Eleven formulerar och planerar programmeringsuppgifter med enkla klassdiagram.
I planeringen väljer eleven med viss säkerhet standardbibliotek, egna och andras klasser, konstruktorer, objekt och gränssnitt som är adekvata för uppgiften.
I sin programmering skriver eleven, med konsekvent kodningsstil och tydlig namngivning, korrekt, strukturerad och enkelt kommenterad källkod med tillfredsställande resultat.
Dessutom väljer eleven med viss säkerhet ett uttryckssätt och ett grafiskt gränssnitt som är anpassat för att på ett tillfredsställande sätt interagera med den avsedda användaren.
Elevens färdiga program är utförda med tillfredsställande resultat i ett eller flera programmeringsspråk och innehåller objektorienterad programmering som är stabil och robust i program av enkel karaktär.
Eleven anpassar med viss säkerhet sin planering av programmeringsuppgiften, uppmärksammar problem med typsäkerhet och utför felsökning av enkla syntaxfel.
Innan programmeringsuppgiften avslutas utvärderar eleven med enkla omdömen programmets prestanda och ändamålsenlighet i någon situation och i något sammanhang.
Eleven kommunicerar om programmeringsuppgiften och dess utvärdering och använder då med viss säkerhet datalogiska begrepp.

Betyget D
Betyget D innebär att kunskapskraven för E och till övervägande del för C är uppfyllda.

Betyget C
Eleven formulerar och planerar programmeringsuppgifter med enkla klassdiagram.
I planeringen väljer eleven med viss säkerhet standardbibliotek, egna och andras klasser, konstruktorer, objekt och gränssnitt som är adekvata för uppgiften.
I sin programmering skriver eleven, med konsekvent kodningsstil och tydlig namngivning, korrekt, strukturerad och noggrant kommenterad källkod med tillfredsställande resultat.
Dessutom väljer eleven med viss säkerhet ett uttryckssätt och ett grafiskt gränssnitt som är anpassat för att på ett tillfredsställande sätt interagera med den avsedda användaren.
Elevens färdiga program är utförda med tillfredsställande resultat i ett eller flera programmeringsspråk och innehåller objektorienterad programmering som är stabil och robust.
Eleven anpassar med viss säkerhet sin planering av programmeringsuppgiften, uppmärksammar problem med typsäkerhet och utför på ett systematiskt sätt felsökning av syntaxfel, körtidsfel och programmeringslogiska fel.
Innan programmeringsuppgiften avslutas utvärderar eleven med nyanserade omdömen programmets prestanda och ändamålsenlighet i några situationer och sammanhang.
Eleven kommunicerar om programmeringsuppgiften och dess utvärdering och använder då med viss säkerhet datalogiska begrepp.

Betyget B
Betyget B innebär att kunskapskraven för C och till övervägande del för A är uppfyllda.

Betyget A
Eleven formulerar och planerar programmeringsuppgifter med enkla klassdiagram.
I planeringen väljer eleven med säkerhet standardbibliotek, egna och andras klasser, konstruktorer, objekt och gränssnitt som är adekvata för uppgiften samt motiverar utförligt sina val.
I sin programmering skriver eleven, med konsekvent kodningsstil och tydlig namngivning, en korrekt, strukturerad och noggrant och utförligt kommenterad källkod med gott resultat.
Dessutom väljer eleven med säkerhet ett uttryckssätt och ett grafiskt gränssnitt som är anpassat för att på ett gott sätt interagera med den avsedda användaren.
Elevens färdiga program är utförda med gott resultat i ett eller flera programmeringsspråk och innehåller objektorienterad programmering som är stabil och robust i program av komplex karaktär.
Eleven anpassar med säkerhet sin planering av programmeringsuppgiften, anpassar polymorfi, uppmärksammar problem med typsäkerhet och utför på ett systematiskt och effektivt sätt felsökning av syntaxfel, körtidsfel och programmeringslogiska fel.
Innan programmeringsuppgiften avslutas utvärderar eleven med nyanserade omdömen och med förslag på förbättringar programmets prestanda och ändamålsenlighet i flera situationer och sammanhang.
Eleven kommunicerar om programmeringsuppgiften och dess utvärdering och använder då med säkerhet datalogiska begrepp.